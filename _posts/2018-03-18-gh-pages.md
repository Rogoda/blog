---
layout: post
title: "gh-pages"
feature-img: "assets/img/posts/2018-03-18-gh-pages/2018-03-18-gh-pages.jpeg"
tags: [webdesign, hosting, github]
---

<h4 class="text-success">
    Co to jest gh-pages?
</h4>
<br>
<font class="base-font-size">
Strona, na której się znajdujesz Drogi Czytelniku, jest hostowana na githubie. W tym artykule postaram się rozwinąć temat tworzenia i hostowania strony w ten sposób, na wstępie chciałbym jednak, żebyś widział, że github umożliwia hosting stron internetowych. Taką stronę tworzymy za pomocą Jekyll oraz wrzucamy na nasze konto github tak samo, jak każde repozytorium. Taki hosting jest możliwy dzięki gh-pages.
</font>
<br>
<h4 class="text-success">
    Co to jest Jekyll?
</h4>
<br>
<font class="base-font-size">
Static site generator, czyli w wolnym tłumaczeniu generator stron statycznych. Taki generator jest bardzo ciekawym rozwiązaniem, ponieważ na podstawie utworzonych wcześniej plików tworzy strony internetowe. Różnica między takim podejściem a aplikacją dynamicznie generującą strony polega na tym, że w momencie, kiedy wysyłamy żądanie strona, którą chcemy otrzymać, jest już gotowa i nie musimy czekać, aż zostanie spreparowana, czyli wygenerowana specjalnie na potrzeby żądania. Takie rozwiązanie ma oczywiście swoje ograniczenia, ponieważ nie pozwala tworzyć stron indywidualnie dostosowanych do potrzeb każdego użytkownika, należy jednak pamiętać, że aby napić się piwa, nie trzeba kupować całego browaru.
Jekyll jest generatorem stron statycznych. Przewagą takiego generatora nad tradycyjnym sposobem tworzeniem stron jest to, że pewne operacje są znacznie uproszczone i zautomatyzowanie a edycja i dodawanie kolejnych stron znacznie prostsza i szybsza. Tworząc kolejny post, nie muszę się martwić o to, aby dodać link do strony głównej, dodatkowo nie muszę ustawiać wszystkich stylów. Wszystko jest tak zautomatyzowane, że wystarczy utworzyć kolejny plik z odpowiednią nazwą i umieścić w nim treść artykułu, resztę zrobi za nas Jekyll, jeżeli oczywiście odpowiednio go wcześniej skonfigurujemy.
</font>
<br>
<h4 class="text-success">
    Co trzeba umieć, aby stworzyć taką stronę ?
</h4>
<br>
<font class="base-font-size">
Aby zainstalować i uruchomić Jekyll, przyda się podstawowa wiedza na temat Ruby, ponieważ za pomocą gem musimy pobrać jekyll-a. Git, ponieważ strona ma być finalnie hostowana na githubie, niezbędna jest też wiedza na temat tego, czym jest git i jak z niego korzystać, oczywiście podstawowe informacje i znajomość podstawowych funkcjonalności w zupełności wystarczy. Uważam, że warto nauczyć się korzystać z możliwości, jakie daje sass oraz markdown przy tworzeniu takich stron, ponieważ bez tego tracimy znakomitą część zabawy, jaką jest tworzenie własnej strony internetowej. Koniecznie trzeba się też zapoznać z YAML który posłuży nam do definiowania danych jak na przykład ścieżki do plików, tytuły oraz informacje wykorzystywane do tworzenia stron. Ostatnim elementem jest poznanie samego Jekylla oraz funkcjonalności, jakie nam oferuje, warto zebrać jak największą ilość informacji na ten temat, ponieważ to znacznie uprości i przyśpieszy proces tworzenia własnej strony, przede wszystkim unikniemy podstawowych błędów, które później mogą powodować trudności w rozwijaniu strony. Zgodnie z zasadą, że jeżeli przyłożymy się do czegoś na samym początku, to później oszczędzimy czas na poprawianiu błędów. W kolejnych artykułach będę omawiał wymienione przez mnie technologie.
</font>
<br>
<h4 class="text-success">
    Koszty
</h4>
<br>
<table>
  <tr>
    <th>Opis</th>
    <th>Cena</th>
  </tr>
  <tr>
    <td>Rejestracja domeny pl (bez hostingu)</td>
    <td>0 zł</td>
  </tr>
  <tr>
    <td>Opłata hostingowa na githubie</td>
    <td>0 zł</td>
  </tr>
  <tr>
    <td>Utwożenie strony - koszty związanie z licencjami</td>
    <td>0 zł</td>
  </tr>
  <tr>
    <td>Utwożenie strony - robocizna</td>
    <td>twój wolny czas</td>
  </tr>
</table>
<br>
<font class="base-font-size">
W ten oto sposób jesteśmy w stanie całkowicie za darmo utworzyć własną stronę internetową.
</font>
<br>