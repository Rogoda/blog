---
layout: post
title: " Jak czytać diagramy UML - zasady"
feature-img: assets/img/uploads/uml.jpeg
tags:
- Inne

---
#### Język uml co to ?

UML (Unified Modeling Language)  tłumacząc na język polski to zunifikowany język modelowania i jest to  pół formalny sposób modelowania różnego rodzaju systemów. Programiści  wykorzystują ten język do przedstawiania struktury oraz procesów  zachodzących w oprogramowaniu. Używając UML, jesteś w stanie rozpisać  każde rozwiązanie informatyczne, niestety nie jest to język  programowania !

Myślę, że wiesz już co to jest uml  teraz przejdziemy płynnie do tego, kiedy stosować i dla kogo ten język  jest użyteczny, początkujący programiści nie muszą znać tego języka, ale  na kolejnych szczeblach kariery jest on absolutną podstawą. Korzystanie  z języka UML ułatwia planowanie oraz tłumaczenie skomplikowanych  zagadnień. To nie jest trudny język, jeżeli potrafisz programować, to  wszystko załapiesz raz-dwa.

#### Jak zacząć ?

UML jest bardzo  rozbudowany, dlatego nie zakopię Cię w szczegółach, tylko z perspektywy  programisty przedstawię przydatną wiedzę jak zacząć, abyś Drogi  Czytelniku tuż po przeczytaniu tego artykułu wiedział jak narysować  diagram UML.

#### Diagram klas

Jedną z wielu możliwości modelowania, na jakie pozwala UML, jest tworzenie diagramu klas, poznasz więc kilka podstawowych symboli oraz szczyptę teorii.

![Uml - Bloki](/assets/img/uploads/bloki.jpeg)

Powyżej przedstawiłem podstawowe bloki wykorzystywane do budowy modelu. Zarówno w klasach, jak i interfejsach atrybuty są oddzielone od metod, po lewej stronie atrybuty i metody znajduje się znak, plus oznacza publiczne a minus prywatne, z prawej strony po dwukropku możemy podać typ zwracany. Zwróć uwagę na oznaczenia interfejsu oraz enumerable, czyli typu wyliczeniowego mimo to czasem interfejsy są oznaczane za pomocą litery „I” poprzedzającej nazwę właściwą.

![Uml - Komentarz](/assets/img/uploads/komentarz.jpeg)

Istotną funkcję spełniają również komentarze, zawierają kluczowe wskazówki często niezbędne do zrozumienia przesłania. Zagięty prawy górny róg pozwala szybko odróżnić komentarz od pozostałych bloków. Zaczynając swoją przygodę z uml postaraj się jak najbardziej docenić komentarze.

#### Związki UML

W każdym modelu istotną rolę odgrywają połączenia, zwane również relacjami, to dzięki nim jesteśmy w stanie zrozumieć zamysł autora.

#### Zależności UML

![Uml - Zależność](/assets/img/uploads/zaleznosc.jpeg)

Gdy jedna z klas używa drugiej, tworzy się między nimi relacja, którą nazywamy zależnością. Nie powinieneś nad interpretować tego połączenia, ponieważ oznacza ono tylko użycie.

#### Agregacja

![Uml - Agregacja](/assets/img/uploads/agregacja.jpeg)

Informacja o tym, że klasa agregująca może trzymać instancje klasy agregowanej. Kluczowym słowem jest „może”, ponieważ jeżeli usuniesz wszystkie instancje klasy agregowanej, to klasa agregująca dalej istnieje. Zawsze myśląc o agregacji, mam na myśli słowo „zawiera”.

![Uml - Agregacja kod](/assets/img/uploads/agregacjakod.jpeg)

#### Asocjacja

![Uml - Asocjacja](/assets/img/uploads/asocjacja.jpeg)

Zauważyłeś brak strzałki, a bloki nic nie sugerują ?! Jesteś bardzo spostrzegawczy, tę relację wykorzystasz podczas rysowania schematu bazodanowego, po obu stronach umieścimy informację o połączeniu, ale do tego tematu jeszcze wrócę, gdy będziemy omawiać bazy danych.

Narysowanie strzałki nie jest błędem, nie jest po prostu wymagana.

#### Generalizacja

![Uml - Generalizacja](/assets/img/uploads/generalizacja.jpeg)

Trójkąt jest niewypełniony, taka strzałka oznacza dziedziczenie. Nic dodać, nic ująć.

#### Kompozycja

![Uml - Kompozycja](/assets/img/uploads/kompozycja.jpeg)

Pewien specyficzny rodzaj relacji, połączenie między dwoma obiektami, które kroczą przez życie wspólnie, dopóki śmierć ich nie rozłączy. Niestety jedno nie może istnieć bez drugiego. Ten romans w programowaniu nazywamy kompozycją.

![Uml - Kompozycja kod](/assets/img/uploads/kompozycjakod.jpeg)

Zwróć uwagę na konstruktor, tworząc obiekt posiadający, powstaje obiekt posiadany, nie może on jednak istnieć dalej po usunięciu obiektu posiadającego.

#### Implementacja

![Uml - Implementacja](/assets/img/uploads/implementacja.jpeg)

Teraz coś trudniejszego, aby pomóc Ci zrozumieć tę relację przytoczę bardzo życiowy przykład, umowę podpisują dwie osoby, a ich celem mówiąc krótko, jest się dogadać. Ta relacja bardzo przypomina właśnie takie dogadywanie się, umową jest w tym wypadku interfejs.

#### Podsumowanie

Umiesz już czytać diagramy UML !

Brawo !

Na koniec chciałbym podzielić się z Tobą pewnym przemyśleniem, celem  stosowania modelowania jest komunikacja, dlatego nie wahaj się przed  dodaniem dodatkowego opisu do bloku lub relacji. Jeżeli fragment modelu  nie jest zgodny z konwencją to jeszcze nie koniec świata, najważniejsze  jest klarowne przesłanie. Mam nadzieję, że na tym etapie nie będziesz  już miał problemu z tym, jak zacząć tworzyć w uml ani jak zrobić diagram uml, jedyny problem, jaki pozostaje to, jakiego programu użyć do uml-a.

#### UML jaki program

Najlepiej wybierać jeden z darmowych program dostępnych w internecie, w  większości projektów taki wystarczy do zrobienia diagramu uml, dopiero kiedy będziesz tworzył ogromne diagramy, z setkami lub tysiącami elementów wtedy zainwestuj w płatny program.  