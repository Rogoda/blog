---
layout: post
title: "YAML"
feature-img: "assets/img/uploads/yaml.jpeg"
tags: [Inne]
---

#### Co to jest YAML ?


&nbsp;&nbsp;&nbsp;YAML jest to język przeznaczony do reprezentowania różnych danych. To znaczy, że kiedy tworzysz swoją statyczną stronę internetową i chcesz mieć możliwość w łatwy sposób zarządzać danymi jak na przykład ścieżki do obrazków, tytuły stron bądź po prostu dane umieszczane na stronie to polecam wykorzystać możliwości, jakie daje YAML.



#### Cechy języka

<blockquote>
        1. YAML ma być czytelny dla człowieka.
        2. YAML ma realizować struktury danych wbudowane w języki programowania.
        3. Dokumenty YAML mają być przenośne pomiędzy językami programowania.
        4. YAML ma być przyjazny dla typowych narzędzi do przetwarzania tekstu.
        5. Dokument YAML ma być przetwarzany przez narzędzia w pojedynczym przejściu.
        6. YAML ma mieć dużą siłę wyrazu i być łatwo rozszerzalny.
        7. YAML ma być prosty w użyciu.
</blockquote >


&nbsp;&nbsp;&nbsp;Aby utworzyć taki dokument, należy pamiętać o odpowiednim rozszerzeniu pliku. Pliki YAML powinny mieć rozszerzenie .yml lub .yaml , poniżej znajdziesz przykłady jak odpowiednio sformatować dane. 






#### Zmienne

```yaml   
    imie: "Rafal"
    nazwisko: 'Rogoda'
    ulubina_cyfra: 7
    liczba_zmiennoprzecinkowa: 7.7
    programista: true
    przykladowa_data: 2018-03-26 15:30:45
    przykladowy_null: null
```




&nbsp;&nbsp;&nbsp;Zmienne definiujemy w taki oto sposób, warto zwrócić uwagę na to, że oprócz podstawowego tekstu, który możemy oznaczyć na dwa sposoby podwójnym oraz pojedynczym apostrofem istnieją również takie typy jak na przykład data, liczby stałe oraz zmiennoprzecinkowe, boolean. Jeżeli nie chcemy przypisywać wartości do konkretnej zmiennej, wystarczy przypisać null.






#### Obiekty

```yaml 
    samochod:
    kierowca: 'John Doe'
    anglik: false
    ilosc_drzwi: 5
```



&nbsp;&nbsp;&nbsp;YAML pozwala na tworzenie obiektów, w tym przykładzie warto zwrócić uwagę na formatowanie. Dla obiektu samochód zdefiniowana została informacja na temat kierowcy, strony, po której znajduje się kierownica oraz ilości drzwi.








#### Lista 1

```yaml 
    owoce:
        - jabłko
        - pomarańcz
        - banan
```
jabłko
pomarańcz
banan 



&nbsp;&nbsp;&nbsp;Istnieją dwa sposoby tworzenia list, oczywiście kreski przy kolejnych owocach nie pojawią się podczas wypisywania.







#### Lista 2

```yaml 
    owoce: ["jabłko","pomarańcz","banan"]
```
jabłko
pomarańcz
banan 




&nbsp;&nbsp;&nbsp;W taki oto sposób w nawiasach kwadratowych utworzyliśmy naszą listę, zwróć uwagę, że poszczególne nazwy owoców znajdują się między apostrofami.







#### Lista obiektów 1

```yaml
    owoce:
        - nazwa: jabłko
            data_waznosci: 2018-01-27 10:15:29
        - nazwa: pomarańcz
            data_waznosci: 2018-02-28 15:30:30
        - nazwa: banan
            data_waznosci: 2018-03-29 20:45:31
```




&nbsp;&nbsp;&nbsp;To jest przykład, w jaki sposób tworzyć listę obiektów, podobnie jak w przykładach tworzenia list istnieje więcej sposobów na stworzenie takiej struktury. Zwróć uwagę na to, że poszczególne obiekty oznaczone są kreskami, a ponieważ każdy obiekt ma takie właściwości jak nazwa oraz data ważności to przed datą ważności nie znajduje się znak kreski.







#### Lista obiektów 2

```yaml     
    owoce:
        - {nazwa: "jabłko", data_waznosci: 2018-01-27 10:15:29}
        - {nazwa: "pomarańcz", data_waznosci: 2018-02-28 15:30:30}
        - {nazwa: "banan", data_waznosci: 2018-03-29 20:45:31}
```




&nbsp;&nbsp;&nbsp; Podobnie jak wyżej tworzymy listę obiektów, tym razem każdy obiekt zamykamy w klamry. W ten sposób uważam, że uzyskujemy nawet większą czytelność kodu.







#### Tekst

```yaml     
    lorem_ipsum: >
        Lorem Ipsum jest tekstem stosowanym jako przykładowy wypełniacz 
        w przemyśle poligraficznym. Został po raz pierwszy użyty w XV w. 
        przez nieznanego drukarza do wypełnienia tekstem próbnej książki.
    
    formated_lorem_ipsum: |
        Lorem Ipsum jest tekstem stosowanym jako przykładowy wypełniacz
        w przemyśle poligraficznym. Został po raz pierwszy użyty w XV w. 
        przez nieznanego drukarza do wypełnienia tekstem próbnej książki.
```
        
Lorem Ipsum jest tekstem stosowanym jako przykładowy wypełniacz w przemyśle poligraficznym. Został po raz pierwszy użyty w XV w. przez nieznanego drukarza do wypełnienia tekstem próbnej książki.

Lorem Ipsum jest tekstem stosowanym jako przykładowy wypełniacz
w przemyśle poligraficznym. Został po raz pierwszy użyty w XV w. 
przez nieznanego drukarza do wypełnienia tekstem próbnej książki.



&nbsp;&nbsp;&nbsp; Gdy chcemy użyć odpowiednio zdefiniować dużą ilości tekstu, możemy wykorzystać znak większości '>', wtedy tekst w naszym pliku jest bardziej czytelny a w miejscu, w którym go użyjemy, dalej wyświetla się w niesformatowany sposób, czyli bez znaków nowej linii. Kiedy użyjemy znaku kreski pionewej, wtedy całe formatowanie zostanie zachowane i tekst wyświetli się dokładnie w taki sposób, w jaki go sformatujemy w pliku.






#### Kotwiczenie

```yaml     
    anchor: &color 'blue'
    font: *color
```



&nbsp;&nbsp;&nbsp;Kotwiczenie umożliwia nam wykorzystanie zakotwiczonej wartości w innym miejscu. W przykładzie za pomocą znaku & i nazwy zakotwiczenia, czyli 'color' oznaczyliśmy wartość zmiennej, czyli 'blue' następnie tę wartość chcemy przypisać do zmiennej font, dlatego użyliśmy gwiazdki ('*') oraz nazwy color w wyniku tej operacji zmienna anchor i zmienna font będą miały taką samą wartość, czyli 'blue'.






#### Rozszerzanie

```yaml     
    owoc: &owoc
        jabłko: zielone 
    koszyk:
        <<: *owoc
        ważywo: marchew
```



&nbsp;&nbsp;&nbsp;Operacja podobna jak w powyższym przykładzie, jedyna różnica to to, że tym razem zakotwiczono cały obiekt oraz rozszerzono go. Znak ('<<') nie jest zmienną. W wyniku takiego przypisania koszyk ma właściwości 'jabłko" oraz 'warzywo'.






#### Zmiana typu zmiennej

```yaml
    wiek: !!float 40
    rocznik: !!str 1980
``` 


&nbsp;&nbsp;&nbsp;YAML umożliwia parsowanie wartości przypisanej do zmiennej na inny typ, operację tą wykonujemy, używając dwóch wykrzykników i nazwy typu, na który chcemy rzutować wartość.







&nbsp;&nbsp;&nbsp;W ten sposób dobrnęliśmy do końca, mam nadzieję, że wszystko, czego będziesz potrzebował podczas tworzenia własnych plików YAML znajdziesz w tym krótkim przewodniku.
