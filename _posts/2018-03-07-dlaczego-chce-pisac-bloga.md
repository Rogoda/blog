---
layout: post
title: "Dlaczego chcę pisać bloga"
feature-img: "assets/img/posts/2018-02-26-dlaczego-blog/2018-02-26-dlaczego-blog.jpeg"
tags: [o mnie, marka]
---

&nbsp;&nbsp;&nbsp;Postanowiłem założyć bloga, ponieważ posiadam już pewną wiedzę o programowaniu oraz o tworzeniu stron internetowych, którą chciałbym rozwijać. Uważam, że najlepszym sposobem i motywacją do dalszej nauki będzie pisanie bloga i opisywanie moich postępów i zdobytej wiedzy w postaci tematycznych artykułów. Inną zaletą tworzenia bloga jest budowa własnej marki oraz autorytetu w dziedzinie, jaką jest programowanie, która niewątpliwie rozwija się bardzo szybko i w różnych kierunkach dlatego ten temat jest niewyczerpany i ciekawy. Już niebawem Drogi Czytelniku, będziesz mógł przeczytać ciekawe artykuły na różne tematy, chciałbym, abyś zostawił jakiś feedback dla mnie, chociaż by w postaci komentarza pod wpisami, abym lepiej trafił w Twoje gusta, ponieważ wiem, że nie jestem perfekcyjny i zdaję sobie sprawę, że jeszcze dużo wody musi upłynąć, zanim będę mógł się nazwać prawdziwym ekspertem. Uważam, że najważniejsze jest nastawienie do tego co się robi oraz aby mieć wyznaczony konkretny cel. Moim celem jest dzielić się z innymi wiedzą na temat programowania, którą nie bez przeszkód zdobywam, a jeżeli chodzi o nastawienie, to ten blog jest najlepszym dowodem, że nie chcę po prostu dryfować i robić tylko to, czego świat ode mnie oczekuje, pragnę się pokazać i wyjść światu naprzeciw dlatego zacznę najbardziej pozytywnym akcentem, jaki w tej sytuacji przychodzi mi do głowy - „Hello World”.

